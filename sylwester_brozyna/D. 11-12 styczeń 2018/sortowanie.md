##### Sortowanie bąbelkowe (bubble sort)
```sh
Polega na przeglądaniu tablicy i porównywaniu par sąsiednich elementów.
Jeżeli ich porządek nie jest właściwy, to są zamieniane miejscami.
Po jednym przejrzeniu tablicy ostatni jej element jest już na właściwym miejscu, dlatego można go pominąć w następnym przebiegu.
```

##### Sortowanie metodą wstawiania (insertion sort)
```sh
Metoda polega na przesiewaniu kolejnych elementów w kierunku początku tablicy aż do znalezienia właściwego miejsca. 
W czasie sortowania początkowa część tablicy jest już uporządkowana. Na początku zakłada się, że pierwszy element jest na właściwym miejscu. 
Następny element porównuje się z poprzednim i w razie potrzeby przesuwa się go w tył aż się znajdzie na swoim miejscu.
Metoda jest znana wszystkim karciarzom, gdyż właśnie w ten sposób zwykle porządkują karty w ręku. 
```

##### Sortowanie metodą wyboru (selection sort)
```sh
W czasie sortowania początkowa część tablicy jest już uporządkowana. Na początku część uporządkowana jest pusta.
Metoda polega na wyszukiwaniu w części nieuporząkowanej elementu najmniejszego, a następnie zamianie go z pierwszym elementem części nieuporządkowanej 
(staje się ostatnim elementem części uporządkowanej).
Metoda ta wymaga bardzo dużej liczby porównań elementów.
```



